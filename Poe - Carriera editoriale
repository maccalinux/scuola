Dopo la morte del fratello, Poe iniziò tentativi più concreti per promuovere la sua carriera di scrittore; tuttavia trovò un periodo molto difficile per l'editoria statunitense.[41] Fu il primo statunitense noto che cercò di vivere dei soli proventi della scrittura e fu ostacolato dalla mancanza di una legge internazionale sul diritto d'autore.
[44] Spesso gli editori britannici stampavano opere di scrittori statunitensi senza pagarne il lavoro.[43] Il settore fu anche particolarmente colpito dal panico del 1837.[45] 
Nonostante una crescita in forte espansione dei periodici, favorita in parte dalle nuove tecnologie, molti non durarono oltre un paio di uscite[46] e gli editori spesso si
rifiutavano di pagare i loro autori o li pagavano con grande ritardo, rispetto a quanto pattuito.[47] Durante i suoi tentativi di mantenersi col suo lavoro di scrittore, Poe,
dovette più volte ricorrere a umilianti richieste di denaro e altre forme di assistenza.[48]

Dopo le sue prime esperienze poetiche, Poe rivolse la sua attenzione alla prosa. Pubblicò a Filadelfia alcune storie e iniziò a lavorare al suo unico dramma, Poliziano.
Nell'ottobre 1833 il Baltimore Saturday Visiter assegnò a Poe un premio per il suo racconto "Manoscritto trovato in una bottiglia".[49] La storia lo portò all'attenzione di John 
Pendleton Kennedy, un abitante di Baltimora con notevoli mezzi che aiutò Poe a pubblicare alcuni dei suoi racconti e lo presentò a Thomas W. White, direttore del Southern Literary
Messenger di Richmond. Poe diventò così assistente al montaggio del periodico per il mese di agosto 1835;[50] ciò malgrado, fu licenziato nel giro di poche settimane in quanto fu
sorpreso ubriaco dal suo principale.[51] In una lettera dell'11 settembre 1835 scritta a John Pendleton Kennedy, uno dei suoi pochi ammiratori, scrisse che:

<<Sono in uno stato depressivo spirituale mai fino a ora avvertito. Mi sforzo invano sotto questa malinconia e credetemi, quando Vi dico che malgrado il miglioramento
della mia condizione mi vedo sempre miserabile. Consolatemi Voi che lo potete e abbiate di me pietà perché io soffro in questa depressione di spirito che se prolungata, mi 
rovinerà…>>
